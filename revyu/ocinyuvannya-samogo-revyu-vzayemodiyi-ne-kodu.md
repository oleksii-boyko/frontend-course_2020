# Оцінювання самого рев’ю \(взаємодії, не коду\)

Окрім оцінок за код, кожна із сторін ставить іншій оцінку за власне процес:

* тільки **одну оцінку** за обидва рев'ю.
* її потрібно поставити до кінця повторного рев'ю, тобто до вечора вівторка \(до 23:59\)
* ви **можете** змінювати цю оцінку
* ви оцінюєте загальну якість з якою рев’ювер проводив вам рев'ю \(чи якість отримання перевіряємим вашого рев'ю\)
* ця оцінка — **невидима**. Отримувач не дізнається про неї, хіба що з вашого бажання.

![](../.gitbook/assets/image%20%285%29.png)

### Поради як оцінювати якість рев’ю

**Коментар повинен бути розгорнутим. Напишіть побільше про людину:** 

* чи розібрався/розібралася в вашому коді;
* як тестував/тестувала;
* наскільки добре прокоментував/прокоментувала код
* пояснював/пояснювала свої позиції
* чи був/була ввічливою і приємною у спілкуванні людиною;
* чи дав/дала щось нове для вас? чи дізнався/дізналася щось нове з вашого коду/підходу?
* загальні враження про людину, як рев’ювера/перевіряємого;

**Ці оцінки** **приховані**, тому ви не знаєте, які оцінки ставлять вам за ваше рев'ю, тож намагайтеся ревʼювати код добре.  
З іншого боку, спокійно ставте справедливі оцінки вашому рев'юверу, він не дізнається, яку саме оцінку ви йому поставили ;\)

**Ці оцінки можна потім** **змінювати**, якщо ви передумали \(рев'ювер теж про це не дізнається\)

Не завжди опонент може вам дати щось нове чи провести цікаву бесіду. В цих випадках, з огляду на його/її рівень, враховуйте його/її старанність. Якщо хтось зовсім плаває в темі, скоріше за все, він не вчився і намагається обдурити систему, навмисно чи несвідомо. Подумайте добре, яку оцінку поставите такій людині;

Ставиться лише одна оцінка одразу за перше і повторне рев'ю, неважливо скільки підзадач є у завданні поточного рівня.

Ви маєте право обмежити **повторне рев'ю за тривалістю до 15**-ти хвилин.  
Не можна знижувати оцінки один одному, якщо хтось не може з вами сидіти більше 15-ти хвилин. 

Якщо робота отримала 2 \(або нижче\) на першому рев'ю, то друге рев'ю має відбуватися за всією серйозністю \(і за тривалістю\), як зазвичай проводиться перше. З перевіркою знань людини, його розумінням власного коду, тощо.

Навіть якщо той, кого ви перевіряєте крутіший за вас, ви все одно зобов'язані зробити йому рев'ю.  
Навіть якщо ви крутіше нього, ви зобов'язані прийняти від нього рев'ю.

**Задача обох** — **щоб рев'ю пройшло цікаво та позитивно**

Виставляючи оцінку, пишіть розгорнутий коментар. Це важливо, для адміністраторів платформи в тому числі.  
Цим ви допоможете нам визначати тих, хто погано ставиться до навчання  
і прибирати їх швидше з процесу.

Якщо ви не дотримуєтесь цих інструкцій — ви руйнуєте систему.

