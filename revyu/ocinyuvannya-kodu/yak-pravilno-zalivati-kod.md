# Як правильно заливати код?



Це важливий документ, просимо прочитати повністю та декілька разів!

Файли, директорії, імена:

* Якщо ви використовуєте Провідник Windows, переконайтеся, що він не приховує розширення відомих типів файлів: [http://remontka.pro/file-extensions/](http://remontka.pro/file-extensions/).
* Якщо ви WinRAR'ом створили `.rar` архів — не перейменовуйте його в `.zip`, так не можна :\) та і взагалі не користуйтесь WinRAR'ом
* В архіві \(в корені\) повинна лежати папка src, а в ній папкИ `com/shpp/p2p/cs/nsurname/assignmentN` \(все маленькими літерами\), усередині — файли `AssignmentNPartM.java`, де:
  * `N` — номер завдання. На першому рівні виходить завдання \(ассайнмент\) 1;
  * `M` — номер підзадачі. На першому рівні 4 підзадачі;
  * `nsurname` — це ваше ім'я і прізвище маленькими буквами. Наприклад, якщо ви — Вася Пупкін, то буде `vpupkin`;
  * якщо є додаткові `.java` файли, то їх можна називати як завгодно.
* як ви зрозуміли, ваш package \(декларується на початку кожного `.java` файлу\) має бути таким самим:

  `com.shpp.p2p.cs.nsurname.assignmentN`

  ...за пакедж, що не відповідає положенню файлу в папках, вам мають поставити **оцінку 2**...

  * у відео та матеріалах можна побачити інші формати пекеджу та папок, але **прислухайтесь саме до цього документу**

* все має бути маленькими англійськими літерами \(окрім імені файлу\). 

  ...за пакедж, положення та ім'я файлів та класів, що не відповідають цим всім умовам, вам мають поставити **оцінку 2**... 

* деякі рівні вказують інше іменування для завдань, будьте уважні.

Ще:

* в корені архіву **має** бути файл **me.txt**, в якому міститься: ваше ім'я і прізвище українською мовою і контакти на наступному рядку; 
  * Якщо цього файлу немає \(або в нього не та позиція чи ім'я\), то попросіть людину бути уважнішою наступного разу, без заниження оцінок.
* на повторне рев'ю в корені архіву повинен лежати файл `CHANGELOG.txt`, що описує \(будь-якою мовою\), що ви виправили в порівнянні з архівом, що пішов на перше рев'ю;
  * **Якщо цього файлу не буде — вам мають право просто не дивитися роботу \(!\), бо це неповага до рев'ювера. Але за це не обов'язково ставити 2. На розсуд рев'ювера.**
* переконайтеся, що в архіві немає нічого зайвого, окрім, власне, вищезгаданих файлів;
  * там може бути щось додаткове, якщо це має сенс для конкретного завдання \(будуть такі\);
  * якщо знайшли щось зайве, попросіть людину бути уважнішою наступного разу,  без заниження оцінок;
  * в архіві можуть бути файли/папки `.DS_Store`_, `__MACOSX`_, — це особливість архівування файлів під mac os, просто ігноруйте це сміття.
* не завантажуйте файли більше 1 МБ \(наприклад, не включайте наш `.jar` файл у ваш архів\);
* можна заливати свою домашку **безліч разів**, скільки хочете \(до дедлайну\), бо лише останній залитий архів буде доступний іншим;
* ім'я архіву може бути будь-яким, ми все одно змінимо це ім'я;
* користуйтесь Google Chrome на комп'ютері, інакше портал може погано працювати;

Нащо всі ці двійки:

* перевірка на уважність
* повага до інших \(щоб чужі архіви були як свої\) 
* та дисципліна \(увага до деталей цінується в ІТ та інколи буває критичною\)
* ... це все спірні пункти, та ми добре подумали.

Двійку за неуважність будь-ласка сприйміть з подякою, це - частина навчання.   
Двійку за неуважність ставте відповідально.  
Нам буде неприємно зловити вас на невиконанні цього обов'язку.   
Просимо перестати навчатися, якщо не поважаєте наші правила.

Що робити, якщо людина просить вас не ставити 2ку, яку вона чесно заслужила за неуважність:

* людина не читала цей документ, і не поважає наші правила. 
* можете запропонувати звернутися до адміністрації, ми шукатимемо найм'якіше рішення.

Що робити, якщо ви намагались бути уважним, але не помітили вищеописані нюанси під час перевірки архіву людини:

* вам не буде ніяких штрафів, з будь-ким _інколи_ трапляється неуважність.
* ...за умови вашої відвертості та чесності.

